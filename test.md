**Wat is Duurzaam & Gezond aan Tafel?**
Het programma Duurzaam & Gezond is voor zorginstellingen om voedselverspilling aan te pakken en de kwaliteit van leven in deze instellingen te verbeteren. 
“Het programma is vooral bedoeld voor de koks van de instellingen en voor de managers die dagelijks in de instellingen ondersteunen. Zij krijgen alle instrumenten in handen om de maaltijd gezonder, lekkerder en duurzamer te maken. ”, aldus Freek van der Dungen, accountmanager groot zakelijk bij Rabobank 's-Hertogenbosch, “We zijn met de Rabobank één van de partners van dit project, dat oorspronkelijk is gestart door Diverzio.”
Ruim 100 zorgorganisaties in 6 regio’s werken toe naar betere kwaliteit van eten, minder verspilling en lagere kosten. Samen vormen zij [een nieuwe landelijke beweging](https://www.duurzaamgezondaantafel.nl/) naar beter eten in de zorg.

**Welke rol heeft de Rabobank?**
Freek: “Ik heb als accountmanager een focus op klanten in de publieke sector en de gezondheidszorg. Mijn klanten kunnen eveneens deelnemers in het project  zijn. Ik zit veel met de bestuurders van deze organisaties aan tafel en je zoekt naar manieren om met elkaar samen te werken. Het project Duurzaam & Gezond lijkt gemaakt te zijn voor de Rabobank door de waarden die het onderschrijft. Het voelt heel logisch om hier in te stappen en het project te ondersteunen.”
De bank is niet bij alle stappen in het project betrokken. Van der Dungen: “Het hele programma duurt zo'n vijf maanden. De Rabobank is vooral betrokken bij de werving van de deelnemers uit het eigen netwerk en bij de slotmanifestatie. ”

**Waar komt het idee van Duurzaam & Gezond aan Tafel vandaan?**
“Het project vindt zijn oorsprong bij Diverzio. Deze organisatie ontwikkelt, financiert en regisseert sinds 2011 duurzaamheids- programma’s in de zorg en landbouw. Wij zijn als Rabobank al wel vroeg met Diverzio om de tafel gaan zitten om te zien hoe we elkaar kunnen helpen. De eerste edities waren op projectbasis, en we moesten gaandeweg met elkaar zoeken hoe we dit het beste een richting konden geven. Maar inmiddels is het verder ontwikkeld en kunnen lokale banken veel makkelijker instappen. Je kunt als lokale bank nu een pakket afnemen om met het project in je eigen regio te starten.”

**Wat heb je geleerd van deze partnership?**
“Ik heb geleerd hoe ontzettend enthousiast alle medewerkers zijn om het beste voor hun bewoners klaar te maken. Je denkt soms dat een sterrenkok een perfecte maaltijd wil maken maar in de keuken van een zorginstellingen willen ze dat net zo goed voor hun bewoners. 
Als je die mensen bij elkaar brengt dan ontstaan er altijd iets moois. Er is herkenning in de problemen en de uitdagingen. Ze vinden elkaar en ze gaan samen aan de slag, met de belofte dat het beter wordt, lekkerder, gezonder, goedkoper én duurzamer. Wie kan dan nog nee zeggen?”

Verder heb ik gezien hoe het goed volgen en rapporteren van de voortgang echt kan zorgen voor een kostenbesparing. Diverzio stelt een dashboard ter beschikking waar gedurende het hele traject heel exact wordt bijgehouden wat er wordt gemaakt en wat er weer verloren gaat. Bijvoorbeeld omdat het niet of maar half wordt gegeten. Daarnaast houden we in dat dashboard ook de tevredenheid bij van de bewoners die de gerechten krijgen. Wat we dan zien is dat over een periode van het programma de tevredenheid omhoog gaat bij de gebruikers. Om de smaak van de gerechten, maar net zo goed omdat we lokale producten gebruiken, wat de bewoners fijn vinden om te weten. En minstens zo belangrijk, de verspilling gaat flink omlaag. Er wordt veel beter opgelet hoeveel gerechten worden gemaakt en met welke ingrediënten. Dat zijn dan misschien wat duurdere ingrediënten, maar omdat er minder verspilling is, kunnen die kosten weer worden geïnvesteerd in betere ingrediënten. 

**Wat is de toekomst van het project?**
Freek: “Het programma is nu behoorlijk geïncorporeerd. Wij hebben als lokale bank geen actieve rol in het programma. maar ik spreek de bestuurders nog wel vanuit mijn rol als accountmanager.” De Rabobank is als partner nog altijd nauw betrokken bij het project. Lokale banken kunnen aansluiten om in hun regio het project op te starten en zo bij te dragen aan smakelijke, lokale en duurzame maaltijden in de regionale zorginstellingen. 


<!--stackedit_data:
eyJoaXN0b3J5IjpbLTEwNjI4MjQ5MDQsMzYxMDI3Mjc1XX0=
-->